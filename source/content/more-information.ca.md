## Què és Participa Vilanova?

És una plataforma digital de participació de l’Ajuntament de Vilanova i la Geltrú per construir una ciutat més democràtica i col·laborativa.

A través de la plataforma podràs fer propostes, entrar als processos participatius, compartir idees en els debats o fer comentaris. Si estàs empadronat/ada a la ciutat i tens més de 16 anys també podràs votar quines propostes et semblen més interessants.

La plataforma estarà plenament operativa durant les properes setmanes però ja es poden presentar propostes pels Pressupostos participatius.

<br />

## Què són els pressupostos participatius?

**Tu proposes i decideixes com invertir 150.000 euros per Vilanova i la Geltrú.**

L’ Ajuntament de Vilanova i la Geltrú impulsa els pressupostos participatius per tal que els ciutadans i ciutadanes puguin **proposar i decidir en què  invertir 150.000 euros** del pressupost municipal 2017.

Es poden fer propostes relacionades amb **l’espai públic** i en **millores d’equipaments municipals** i que no superin els 30.000 euros.

<br />

## Com pots participar?

<h3 class="section-heading section-heading__spaced">Fes la teva proposta! - Del 13 de març al 18 d’abril</h3>

Qualsevol persona o entitat pot fer una proposta. Per fer propostes no cal estar empadronat a la ciutat. Com es poden fer?

- A través de la pàgina web participa.vilanova.cat
- Presencialment en els equipaments municipals habilitats

<a href="/new-proposal" class="button button--sc small">Fes ara la teva proposta</a>

**Del 19 d’abril al 19 de maig**, l’Ajuntament estudiarà que cada una de les propostes presentades compleixi els requisits, que siguin viables i legals i què costaria portar-les a terme.

**A partir del 29 de maig** es podran consultar els projectes ciutadans finalistes.

<h3 class="section-heading section-heading__spaced">Vota les millors propostes – Del 29 de maig a l’11 de juny</h3>

Tu decideixes quins projectes finalistes rebran els 150.000 euros.  Escull totes les propostes que vulguis fins esgotar el pressupost!

Podran votar totes aquelles persones majors de 16 anys i empadronades a Vilanova i la Geltrú.

**Com es podrà votar?**

- A través de la pàgina web participa.vilanova
- Presencialment en els equipaments municipals habilitats

<br />

## Quin tipus de propostes pots presentar?

- Relacionades amb l’espai públic i/o els equipaments municipals
- De competència municipal
- Que compleixin la normativa vigent
- Relacionades amb un interès general (no respondre a interessos personals)
- Viables tècnicament
- No superar els 30.000 euros
- No comprometre el pressupost d’altres anys
- Passaran a la fase de votació les que compleixin tots els requisits

*Consulta el reglament complert dels pressupostos participatius a participa.vilanova.cat*

<br />

## Sessió de presentació

Tens dubtes? Vols que t’expliquem els pressupostos participatius presencialment? Vols saber quin tipus de propostes podries fer?

Vine el dimecres **22 de març, a les 19:30 h al Centre Cívic La Geltrú** (Plaça de l’Associació d’Alumnes Obrers s/n)

<br />

## Equipaments col·laboradors

Fes propostes i vota o bé telemàticament o presencialment en aquests equipaments municipals:

- Oficina d’Atenció Ciutadana (Plaça de la Vila, 8)
- Centre Cívic La Geltrú (Plaça d’Associació dels Alumnes Obrers, 1)
- Centre Cívic Sant Joan (Jardins de Francesc Macià, s/n)
- Centre Cívic Mar (Passeig Marítim, 73)
- Centre Cívic Collada- Sis Camins (C. de la Turbina, 9)
- Centre Cívic Molí de Vent (C. de l’Aigua, 203-205)
- Centre Cívic Tacó (Av. De Vilafranca del Penedès,26)
- Centre Cívic Sardana (C. Josep Anselm Clavé 74)
- Casal Municipal de Gent Gran (C. Josep Llanza, 4)
- Oficina Jove Garraf (Rasa del Miquelet, 16)

<br />

## Més informació

**Regidoria de Participació Ciutadana**<br />
938140000 (ext 2040)<br />
Plaça de la Vila 8<br />
[participacio@vilanova.cat](mailto:participacio@vilanova.cat)

<br />

## Fes la teva proposta

Clica aquí per fer ara la teva proposta:

<a href="/new-proposal" class="button button--sc large">Fes la teva proposta</a>
